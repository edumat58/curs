---
sidebar_position: 14
slug: /c5/modul-2/7
description: ""
---

# C15.5 - Metoda falsei ipoteze

---

:::tip Definitie
Metoda falsei ipoteze este o tehnică de rezolvare a problemelor în care se presupune **în mod intenționat** că toate elementele din problemă aparțin unei singure categorii. După compararea rezultatului obținut cu datele reale ale problemei, observăm „eroarea” și calculăm de câte ori sau cu cât este falsă presupunerea.

Această diferență ne ajută să determinăm numărul fiecărui tip de element.
:::
---

## Exemple

:::note Exemplul 1

Într-un bloc sunt **24 apartamente**, unele cu **2 camere**, altele cu **3 camere**, în total **54 camere**.  
Câte apartamente sunt cu 2 camere și câte cu 3 camere?
:::

:::info Mod de lucru
Metoda de rezolvare constă în a porni de la presupunerea (ipoteza) că toate
apartamentele sunt de același fel, se continuă cu raționamentul până se ajunge la o comparație
cu datele problemei în urma căreia se stabilește că presupunerea este falsă și se determină cu
cât sau de câte ori.
:::

> Rezolvare

Presupunem că **toate** cele 24 de apartamente au **3 camere**:

$$
24 \cdot 3 = 72 \text{ camere}
$$

Dar în realitate sunt **54 camere**, deci presupunerea este falsă.

Diferența:

$$
72 - 54 = 18
$$

Această diferență apare pentru că unele apartamente au **2 camere**, nu **3**.

Cu câte camere este mai mare un apartament cu 3 camere față de unul cu 2?

$$
3 - 2 = 1
$$

Numărul apartamentelor cu 2 camere este:

$$
18 : 1 = 18
$$

Numărul apartamentelor cu 3 camere:

$$
24 - 18 = 6
$$

**Răspuns:** 18 apartamente cu 2 camere, 6 apartamente cu 3 camere.

---

:::note Exemplul 2

Un fermier are găini și iepuri. În total sunt **100 capete** și **240 picioare**.  
Câte găini și câți iepuri are fermierul?

:::

> Rezolvare

Presupunem că **toate** cele 100 de animale sunt **iepuri**:

$$
100 \cdot 4 = 400 \text{ picioare}
$$

Dar în realitate sunt **240 picioare**, deci presupunerea este falsă.

Diferența:

$$
400 - 240 = 160
$$

Această diferență provine din animalele care sunt **găini** (2 picioare), nu **iepuri** (4 picioare).

Cu câte picioare are în plus un iepure față de o găină?

$$
4 - 2 = 2
$$

Numărul găinilor este:

$$
160 : 2 = 80
$$

Numărul iepurilor este:

$$
100 - 80 = 20
$$

**Răspuns:** 80 găini, 20 iepuri.

---

Rezolvați următoarele probleme folosind metoda falsei ipoteze.

1. În **9 bidoane**, unele de **3 litri**, altele de **5 litri**, încap **31 litri apă**.  
   Câte bidoane de fiecare fel sunt?

2. Se toarnă **49 litri apă** în **17 sticle**, unele de **2 litri**, altele de **5 litri**.  
   Câte sticle de fiecare fel sunt?

3. Într-o fabrică s-au produs într-o lună **424 mașini**, unele cu **2 uși**, altele cu **4 uși**.  
   În total, mașinile au **1496 uși**.  
   Câte mașini de fiecare fel s-au produs?

4. Tatăl lui Teodor a cumpărat **21 de acțiuni**: unele la o fabrică de încălțăminte (30 euro bucata),  
   altele la o brutărie (23 euro bucata). A plătit în total **567 euro**.  
   Câte acțiuni de fiecare fel a cumpărat?

